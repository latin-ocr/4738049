Cum plurimi moralium quae dicuntur Plutarchi scriptorum
lectorem quasi incitent ad corrigenda addenda delenda verba,
haud ita difficile sit coniecturarum molem hoc et illo loco
suis suspicionibus augere, difficilius priores hominum doctorum
correctiones ita cognoscere, ut nec acta agas nec deteriora
melioribus adicias. Quod utrumque non satis videtur cavisse
Herwerdenus in iis, quae ad Plutarchum emendandum edidit
in libello, ‘quem inscripsit Lectiones Rheno-Traiectinae *). Nec
minus vulgatam lectionem ab eo multis locis temere esse ten-
tatam putaverim. Nonnulla igitur ab illo correcta iterum
perlustrans demonstrare conabar saepe eum aliter fuisse
iudicaturum, nisi paulo neglegentius versatus esset et in iis,
quae a Plutarcho, et in iis, quae de Plutarcho scripta sunt.
Nec tamen Herwerdeni impugnandi causa hanc scripsi com-
mentationem, sed quia in illius coniecturas quasi inquirens
et ob eam rem scriptoris loquendi usum observans paululum
ad hanc cognoscendam profuisse mihi videor. Sed iam ad
singulos locos, quos tractandos mihi elegi, aggrediar.

Quaest. conviv. I, l, 3 (p. 613, D). ἂνΓ μὲν γὰρ πλείονας
ἔχη φιλολόγους τὸ συμπόσιον . . ., ἀφήσομεν αὐτοὺς μῦθῳ,
φιλοσοφεῖν, οὐχ ἧττον ταῖς Μούσαις τὸν Διόνυσον ἢ ταῖς
Νύμφαις κεραννύντας. Herwerdenus conicit: ε’φὴσομεν αὐτοῖς

 

*) Lugduni—Batavorum 1882, pag. 96 sqq. “

